Úkolem je vytvořit program, který pro čtveřici bodů v rovině rozhodne, zda tvoří obdélník.

Vstupem programu je čtveřice bodů v rovině. Každý bod je tedy zadán jako dvojice desetinných čísel - souřadnice x a y. Pořadí bodů na vstupu respektuje pořadí bodů na obvodu zadávaného obdélníku. Pokud jsou body zadané proházeně, program je vyhodnotí tak, že netvoří obdélník (viz předposlední ukázka).

Výstupem programu je rozhodnutí, zda zadané body tvoří obdélník nebo ne. Pokud body tvoří čtverec, považuje to program rovněž za obdélník (je to speciální případ obdélníku). Za výpisem (formát viz ukázka) je znak odřádkování (\n).

Program musí být schopen detekovat nesprávný vstup. Pokud je na vstupu nesmyslné zadání, program to zjistí, vypíše chybové hlášení a ukončí se. Formát chybového hlášení je uveden v ukázce níže. Pozor, za případným chybovým hlášením je odřádkování (\n). Chybová hlášení zasílejte na standardní výstup (printf), nezasílejte jej na chybový výstup. Za chybu je považováno:

nečíselná hodnota souřadnice,
chybějící/nesprávný oddělovač (závorka, čárka) nebo
chybějící souřadnice.